## Η περίπτωση του Tennis for Two

To Tennis for Two ήταν ένα από τα πρώτα βίντεο-παιχνίδια. Ήταν μια προσομοίωση ενός αγώνα τένις. Ήταν παιχνίδι για δύο παίκτες οι οποίοι αλληλεπιδρούσαν με το παιχνίδι μέσω ειδικά σχεδιασμένων χειριστηρίων. Η συσκευή η οποία φιλοξενούσε το παιχνίδι ήταν και αυτή που έδωσε στον William Higinbotham, δημιουργώ του παιχνιδιού και φυσικό από την Αμερική, την έμπνευση. Ένας αναλογικός υπολογιστής λοιπόν, του ινστιτούτου έρευνας της κυβέρνησης που είχε την δυνατότητα να προσομοιώσει τροχιές με αντίσταση αέρα. Τέλος, όλα αυτά προβαλλόταν σε ένα παλμοσκόπιο, ένα όργανο που χρησιμοποιείται για διάφορες ηλεκτρονικές μετρήσεις.

Αξίζει να σταθούμε σε μερικές ακόμα λειτουργίες του παιχνιδιού, που ήταν δυνατές λόγω του Donner Model 30, του αναλογικού υπολογιστή που προαναφέραμε. Η φυσική της μπάλας ήταν αρκετά ρεαλιστική, καθώς ο Donner μπορούσε να υπολογίσει τροχιές, την αναπήδηση της μπάλας στο πάτωμα, την αλλαγή της ταχύτητας και της τροχιάς λόγω αντίστασης αέρα, ακόμα και την μπάλα να χτυπά το φιλέ αν δεν είχε την κατάλληλη ταχύτητα ή κλήση. Για τα χειριστήρια του παιχνιδιού, ο William αποφάσισε να βάλει ένα κουμπί και μια περιστρεφόμενη λαβή. Με το κουμπί ο παίκτης “χτηπούσε” την μπάλα, ενώ με την λαβή επέλεγε την τροχιά.
