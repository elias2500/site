## Σύντομη βιογραφία του Ralph Baer

Ο Ralph Baer γεννήθηκε το 1922 στην Γερμανία. Ο Ralph και οι οικογένεια του έφυγαν από την Γερμανία πριν τον δεύτερο παγκόσμιο πόλεμο. Κατευθύνθηκαν προς την Αμερική. Εκεί είναι που ο Ralph δραστηριοποιήθηκε φτιάχνοντας επιτραπέζια παιχνίδια που είχαν ηλεκτρονικά στοιχεία, αλλά και τα πρώτα του βίντεο-παιχνίδια.

Όσο ο Ralph ήταν στην Αμερική σπούδασε “Ηλεκτρονική”, όπου αποφοίτησε από το “National Radio Instityte”. Χρειάστηκε επίσης να υπηρετήσει στον αμερικάνικο στρατό και τον δεύτερο παγκόσμιο πόλεμο. Κάποια χρόνια αργότερα, μέσω της δουλειάς του, απέκτησε την ιδέα για μία κονσόλα βίντεο-παιχνιδιού. Στην υλοποίηση αυτής της ιδέας φαίνεται και το αντίκτυπο που είχε επάνω του ο πόλεμος, καθώς, κάποια από τα βίντεο-παιχνίδια του είχαν για χειριστήριο κάποιο όπλο με το οποίο ο χρήστης “πετύχαινε” κάποιο στόχο στην οθόνη της τηλεόρασής του.

 Μερικές από τις πιο γνωστές δημιουργίες του είναι το Brown Box, μια κονσόλα βίντεο-παιχνιδιού, την οποία ανέπτυξε σε μία από τις δουλειές του με δύο συναδέλφους του και αφού έπεισε τους ανωτέρους του να τον χρηματοδοτήσουν. Η κονσόλα αυτή είχε και το πρώτο περιφερειακό για κονσόλες βίντεο-παιχνιδιών το οποίο είναι, άλλη μια δημιουργία του Ralph, το πιστόλι που χρησιμοποιεί ο χρήστης για να “πετύχει” τους στόχους στην οθόνη. Αν και όχι βίντεο-παιχνίδι, αξίζει να αναφερθεί και το Simon, ένα ηλεκτρονικό επιτραπέζιο παιχνίδι όπου ο χρήστης έπρεπε να πατήσει την ακολουθία κουμπιών που του “έδειχνε” το παιχνίδι, φωτίζοντας τα κουμπιά του και παίζοντας κάποιο ήχο.

Οι δημιουργίες αυτές του Ralph βοήθησαν την βιομηχανία βίντεο-παιχνιδιών να ξεκινήσει, καθώς, έδειξαν στους τότε σχετικούς οργανισμούς πως υπήρχε αγορά για κάτι τέτοιο. Έτσι με τον ανταγωνισμό και το φαινόμενο της χιονοστιβάδας ήρθαν στο προσκήνιο η μηχανή Arcade, που οδήγησε στο Pong και την γέννηση της βιομηχανίας των βίντεο-παιχνιδιών.
